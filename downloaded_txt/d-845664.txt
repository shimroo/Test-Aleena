






    miwian.nl  















home miwian weblog
over van alles en nog wat






verhuisd

      05 02 14 - 11:02
       
    
miwian is verhuisd van de url miwian.nl naar de url miekekreunen.nl/miwian. en dit is meteen een mooie kans om mijn weblog nieuw leven in te blazen of misschien wel om te bouwen naar een plog. wie zal het zeggen.
ideëen genoeg maar de tijd zal de doorslaggevende factor zijn of dit echt van de grond komt of bij een goed voornemen blijft. wordt vervolgd...
 


mieke |
                ¶ |
        actueel
                    | eén reactie





feria de sevilla

      27 03 13 - 07:24
       
    
al heel lang wil ik een keer naar sevilla en vorig jaar kreeg ik een reisje met mijn zus voor mijn verjaardag. een fantastisch kado en dè gelegenheid om naar sevilla te gaan tijdens het lentefeest, de feria de abril. flamenco, paarden, muziek, kleur, tapas, dansen, eten en drinken is het dan wat de klok slaat.
ik verheug me er enorm op. we hebben een mooi appartement in de wijk santa cruz weten te boeken en hebben al een heleboel op ons sevilla verlanglijstje staan. en los van de stad kijk ik er enorm naar uit om een aantal dagen met mijn zus door te brengen.
 


mieke |
                ¶ |
        varia
                    | eén reactie
                  | gebruikte tags: feria, sevilla, zus





idee van toetanchamon bevordert wereldvrede

      04 03 13 - 15:18
       
    
op de foto hiernaast zie je de sandalen van egyptische farao toetanchamon. hij was nog maar 9 jaar toen hij de troon besteeg maar was toch al slim voor zijn leeftijd. hij schilderde namelijk zijn portretten van zijn vijanden op de zolen van zijn sandalen. je ziet op deze sandalen de aziaten en de zwarte afrikanen afgebeeld. op die manier kon hij ze de hele dag onder de voet lopen, dat was goed voor het moreel.
ik denk dat hiermee geld te verdienen is. in plaats van er op los te meppen als je een hekel hebt aan iemand, schilder gewoon diens beeltenis op de zolen van je schoen. of misschien ziet de hema er wat in om dit op te nemen in het fotoprint aanbod: inlegzooltjes met een foto van je vijand er in. ik denk dat dit de wereldvrede ten goede zou komen!
 


mieke |
                ¶ |
        varia
                    | geen reacties





lage btw tarief ook voor de tuin

      28 02 13 - 16:06
       
    
het tijdelijk lagere btw-tarief voor renovatie van woningen gaat  ook gelden voor het aanleggen en onderhouden van de tuin. het  kabinet sprak bij het woonakkoord met d66, christenunie en sgp af dat  de btw op renovatie en herstel per 1 maart wordt verlaagd van 21 naar 6  procent. dat geldt voor een periode van 1 jaar.
misschien dat ik hiermee wel over de streep word getrokken om wat werk in huis en tuin uit te besteden. maar eens even kijken of dat ergens in het komende voorjaar een keertje kan. in ieder geval moet die amerikaans eik die in de achtertuin alle zon wegneemt gekapt worden. de vergunning is een fluitje van een cent dus even aanvragen binnenkort.
 


mieke |
                ¶ |
        actueel
                    | geen reacties
                  | gebruikte tags: btw, huis, tuin





zin in het voorjaar

      26 02 13 - 13:22
       
    
ik heb zo'n verschrikkelijke zin in het voorjaar! ik kan me niet herinneren of het andere jaren ook zo erg is geweest maar ik ben die sneeuw en kou zo zat!
ik wil de zon weer op mijn gezicht voelen en zonder jas de deur uit lopen. ik wil in de zon ontbijten (mag nog wel met een trui aan voorlopig) en ik wil dat de natuur zich weer uitbundig tooit met geur en kleur. ik heb zin in het voorjaar!!!
 


mieke |
                ¶ |
        actueel
                    | geen reacties





dat is lang geleden...

      12 01 13 - 11:33
       
    
 er is bijna een jaar voorbij gegaan sinds mijn vorige post. een jaar waarin er weer veel gebeurd is en met name mijn gezondheid de volle aandacht had. met begeleiding van personal trainer dennis van leeuwen (your health personal training en het voedingsplan) viel ik maar liefst 38 kg af en zie ik er weer uit als twintig jaar geleden (nou ja, bijna dan want er zijn wel een paar rimpels bijgekomen).
 
lees meer...


mieke |
                ¶ |
        gezondheid, varia
                    | eén reactie
                  | gebruikte tags: afvallen, hardlopen, personal_trainer, sport





het voorjaar komt er aan

      15 02 12 - 22:33
       
    
klik om de hele foto te zien...

 


mieke |
                ¶ |
        foto
                    | eén reactie





hoe word je een bn'er?

      15 02 12 - 13:37
       
    
eén ding is zeker: de status bn'er krijg je over het algemeen niet op basis van je prestaties en verdiensten voor de samenleving of in je vak. de status bn'er krijg je louter en alleen op grond van de hoeveelheid keren dat je in de media verschijnt en dan ook nog een bepaald gedeelte van de media. het gaat hier natuurlijk niet om opiniebladen of de betere tijdschriften maar om de roddelrubrieken en de tv programma's zoal rtl boulevard en shownieuws. 
je hoeft niks te kunnen of te weten als je maar iets geks doet op tv, het liefst in een reality programma, en enige aanleg tot 'sterallures' hebt. ook als partner van een bn'er kun je na verloop van tijd zelf een bn'er worden, louter en alleen dank zij degene naast wie je in bed ligt.
is iemand eenmaal in de cirkel van bn'ers beland, houdt het systeem zichzelf in stand. de premières van theaterproducent stage entertainment (ja, van joop van den ende natuurlijk) bijvoorbeeld worden bijna uitsluitend bevolkt door die bn'ers, die bij die gelegenheden weer worden gefotografeerd door de roddelpers of in de items in boulevard en shownieuws optreden. en zo is de cirkel weer rond. er zijn mensen die er een dagtaak aan hebben en van 'gebakken lucht' hun beroep hebben gemaakt.
bij de premières van 'stage' is de belangstelling voor die bn'ers bijna groter dan voor de musical zelf. recensenten van wat serieuze media moeten wijken voor de fans en de bn'ers. men hen wordt gepronkt door de producenten die elk hun eigen 'set' bn'ers hebben. zichtbaar zijn, dat is waar het blijkbaar om gaat bij die producenten. de kwaliteit van het gebodene komt daar ver achteraan!
 


mieke |
                ¶ |
        theater
                    | twee reacties





wat gebeurt er met je gegevens?

      17 01 12 - 21:31
       
    

neem maar eens een kijkje wat er allemaal met je gegevens gebeurt in dit filmpje: network from michael rigley on vimeo.
 


mieke |
                ¶ |
        webloggende werknemer
                    | geen reacties





lekker luchtje

      17 01 12 - 15:03
       
    
ik had het al eerder maar kreeg het afgelopen kerst opnieuw en heb het helemaal herontdenkt. het combineert oosterse tonen met kenmerken van verse  vruchten: vanille, sandelhout, patchoeli, citrusvruchten, meloen,  perzik, pruim, jasmijn, orchidee, bergamot, abrikoos, honing, muskus,  karamel en pure chocolade. 
deze geurcompositie zorgde er in 2007 voor  dat het parfum thierry mugler angel een fifi award of fame won. naast de heerlijke geur is het parfum  omhuld in een prachtig flesje. het flesje heeft de vorm van een ster. 
 


mieke |
                ¶ |
        varia
                    | geen reacties





eindpunt lijn 10

      17 01 12 - 13:10
       
    



















 


mieke |
                ¶ |
        varia
                    | geen reacties





't is allemaal de schuld van apple

      10 06 11 - 23:53
       
    
periodiek bekijk ik mijn internet abonnementen opnieuw. prijzen veranderen, voorwaarden ook en de techniek gaat al helemaal snel. het bleek dat mijn ziggo abonnement - indertijd een aardige deal dacht ik - zo'n 30 euro in de maand duurder was dan een vergelijkbaar aanbod bij kpn. tel daarbij op dat ziggo tergend traag internet levert dat minimaal 10 x per dag even helemaal uit de lucht is en de overstap is snel gemaakt.
kpn zou het worden. het klonk fantastisch. toch voor de zekerheid nog maar even gevraagd: "het werkt toch allemaal wel met een mac he?" "natuurlijk", verzekerde de mevrouw bij de afdeling verkoop mij.
achtereenvolgens kwamen de verschillende materialen binnen en 6 juni was d-day. dan zou ik overstappen. vriend p had zich bereid verklaard te helpen bij de installatie. het leek me een fluitje van een cent. "kind kan de was doen", had die mevrouw van verkoop gezegd.
poging 1niets bleek minder waar. p maakte een keurig doosje aan de muur, vlakbij de lasdop waar kpn mijn huis binnen komt. stekkertje er in en experia box aan. even wachten en... het lampje broadband ging niet branden en dat moest wel. p nog een keer alles uit elkaar geschroefd en weer in elkaar. maar weer geen broadbandlampje.
kpn bellen 1zes keer doorverbonden en een half uur wachten à 10 eurocent per minuut verder kregen we een meneer aan de telefoon die voorstelde om dan maar een monteur te sturen. dat kon meteen de volgende dag al. dat was mazzel!
poging 2de volgende dag kwam inderdaad de monteur. het bleek dat er in een schakelkast aan het eind van de straat iets verkeerd zat dus logisch dat het broadbandlampje het niet deed. schakeling omgelegd, experia weer opgestart en ja hoor, het broadbandlampje deed het. de telefoon ook. het internet niet. daar ging echter die monteur niet over. die had alleen het deed tot en met de lasdop.
kpn bellen 2nu een mevrouw. zij zou me wel even helpen. begon me uit te leggen hoe ik mijn internet aan de praat moest krijgen. had ik natuurlijk zelf ook al 10 x geprobeerd maar goed, toch maar even weer onder leiding van die mevrouw nogmaals doen. alles geprobeerd zonder succes. "dan ligt het dus aan uw computer", was de conclusie van mevrouw kpn: "en dan moet u maar naar apple bellen". op mijn vraag hoe ze dat wist stelde ze dat de experia box goed was omdat het broadbandlampje immers brandde. mijn tegenwerping dat mijn computer van de hele straat draadloze netwerken herkent behalve die van mijn eigen experia box, maakte totaal geen indruk. uiteindelijk verbrak ze het gesprek omdat ze er genoeg van had dat ik stelde dat ook de experia box kapot kon zijn.
kpn bellen 3zwaar geirriteerd over die oliedomme vrouw van het vorige gesprek het technische telefoonnummer dat bij de nazorg van de monteur hoorde gebeld. zij hadden een tip om te bellen met de technische helpdesk.
kpn bellen 4ah, een man bij de technische helpdesk die er verstand van leek te hebben. de modem softwarematig helemaal gereset en alle instellingen en varianten doorgelopen. er bleek een time-out bij verbinding komnen bij iedere poging en iedere instelling. "dan is waarschijnlijk uw experia box kapot", was de conclusie van de man. oeps, laat mevrouw van kpn bellen 2 het maar niet horen. dat is vloeken in de kerk. de man hield van aanpakken. hij regelende meteen dat er asap een andere experia box mijn kant op zou komen. een dag later tussen 18 en 20 uur zou die bezorgd worden.
poging 3inderdaad, de volgende dag, netjes op tijd kwam de nieuwe experia box. ingeplugd en aangesloten en hoppa... internet als een zonnetje. bleek die experia box waaraan het niet kon liggen toch stuk te zijn geweest. ook de interactieve tv liet zich in vijf minuten aansluiten. moedig geworden stoomde ik door naar het e-mailadres.
poging 4dat ging niet helemaal zoals het hoorde. apple mail herkende de user niet. althans niet met het wachtwoord dat er bij zat. mmmm, dan maar even naar mijn kpn. ah, daar was storing. daar kon ik niet op. een half uur later gelukkig wel. hee, daar kun je meer mailadressen aanmaken. even proberen. lukte ook niet. weer storing.
kpn bellen 5"oh, u heeft een apple? dat ondersteunen wij niet." dat was de tekst die ik te horen kreeg. na enig aandringen kreeg ik iemand aan de telefoon die zelf ook een mac had. die vroeg natuurlijk of de webmail het wel deed. nee, ook niet, dat had ik al geprobeerd. deze mevrouw kon wel zien dat ik een extra mailadres had aangemaakt. ah, dat kon zij wel zien en ik - dank zij de storing - niet. even voor de grap kijken of dat adres het wel zou doen. surprise: dat mailadres doet het gewoon!
conclusie: ik heb niet alleen een verkeerde experia box toegzonden gekregen of een verkeerde schakeling naar mijn huis gehad maar ook nog een verkeerde user/wachtwoord combinatie van kpn gekregen voor mijn mail. en het leek allemaal de schuld van apple te zijn, althans volgens kpn.
marktwerking en outsourcing is de oorzaak, zo geeft een vriendin aan die het kan weten. die callcentra moeten zoveel calls per uur doen en hebben geen tijd om je probleem op te lossen. daar zijn ze eigenlijk niet voor. ze zijn er blijkbaar alleen voor die 10 eurocent per minuut, om die uit je zak te kloppen zeker! dat is in mijn geval zeker gelukt en in ruime mate ook nog. dat alles (behalve mijn mailadres) het nu lijkt te doen is zeker niet aan kpn te danken maar aan mijn volharding, doorzettingsvermogen en ruime beurs.
mocht je overwegen over te stappen naar kpn.... doe het niet! het mag een mooi en goedkoop aanbod lijken maar het is een grote ellende! gelukkig is dat met mijn apple niet het geval. die doet het altijd al als een zonnetje en zonder helpdesk.
 


mieke |
                ¶ |
        gadgets
                    | drie reacties
                  | gebruikte tags: apple, experia_box, kpn, kpn_fail, kpn_met_mac, mac





het manifest van terschelling

      22 06 10 - 21:31
       
    
laten we eerlijk  zijn  als beest zijn we totaal mislukt  ik zie mij daar nog  staan  op een savanne zonder uitvlucht  in het volle licht der  dieren  een mond vol tanden  heel modern, heel gênantvandaag   regerend met draadloze hand  in een land gebouwd onder water  met mensenrechten, koffieapparaten  en de natuur in mooie  reservaten  voel ik nog steeds diezelfde angst  niets is  veranderd  weids en eindeloos gaapt de savannewelkom in mijn  hoofd  het is een doos vol zwarte gaten  alles wat een mens  verzint  zuigt zich erin: zeppelins, vakanties  zelfhaat, witte  fosfor, dildo’s, anorexia  dubbelvla, dwangneuroses, shalali shalala   of de lol om een gemarteld paard  ook de dingen die niemand  wil verzinnen  zitten erin: gewoon, voor de heb  ik draag een  hoofd als een handicap  zwellend, kolkend, almaar zwellend  altijd vloed, nooit nog ebgeen vijand bleef er voor mij over  leeuw, griep, pest, slang  zelfs de dood slaapt aan een leibandmaar  diep van binnen  in mijn grote grabbelton  daar vond ik er nog  één  splinternieuw, zelfverzonnen  scharrelt een vijand  op  de bodem van mijn vrije tijd  zinloos in de rondte  ik noem hem:  eeuwigheidlouter de gelegenheid  erover na te denken  volstond om hem te scheppengevangen zit ik als een rat  in  mijn hobby, dag en nacht  en ik ben bangik was van plan een  heldenstuk te schrijven  over het belang van kunst  haar grote  nut  maar mijn blad zweeg indrukwekkend  en alle muzen wekende  waarheid is  zij heeft geen nut  kunst is maar een bijproduct  zij is niet nodig om te kunnen  eten, neuken, ademenmaar één  ding kan ze  zij kan vechten waar ik vlucht  zij kan, met haar  ene giftand  zij het voor een kort moment  mij redden van de  eeuwigheid  en dit verlammend gat verlammenbij een vijand  zonder handvat  helpt alleen het nutteloze  dan helpt kerven in  een bot  stieren schetsen in een grot  dan helpt de nachtwacht  en het zingen bij een dodeuit nutteloze noodzaak  schiep  kunst de mensen als ik verstijf op mijn savanne  van  bedreigend vrije tijd  als ik mijzelf vervloek  om dit uitzicht  zonder eind  als mijn kop breekt van het licht  dan huil ik  niet, dan schreeuw ik niet  ik hang mijzelf niet op  maar pak  een pen  en schrijf u dit gedichtje kunt het manifest ondertekenen door hier naar de website te gaan.
 


mieke |
                ¶ |
        actueel
                    | drie reacties





eens een loser altijd een loser

      28 05 10 - 11:30
       
    
ik heb als professionele coach een heleboel mensen begeleid in het vinden en realiseren van een nieuw carrièreperspectief. de meesten kwamen na kortere of langere tijd goed terecht en hervonden hun kracht en geloof in eigen mogelijkheden.toch kom ik ook wel eens mensen tegen die eigenlijk alleen maar willen leunen en helemaal niet zelf willen lopen. die zeggen wel dat ze ambities hebben maar hebben geen zin om daar moeite voor te doen. liever leunen ze op anderen, laten die het werk doen en proberen mee te liften op hun succes. sommige gaan daar wel heel ver in, claimen initiator en intellectueel eigenaar te zijn van andermans (creatieve) ideëen of concepten en schuwen geen middels om zich e.e.a toe te eigenen.het vervelende is dat het niet meevalt om iemand die zoiets doet een halt toe te roepen of aan te pakken. toch leert de tijd dat iemand die van huis uit een loser is uiteindelijk altijd een loser blijft. net zoals het dubbeltje dat nooit een kwartje zal worden. dan is toch uiteindelijk alles weer op zijn pootjes terecht gekomen al kan dat soms een tijdje duren.
 


mieke |
                ¶ |
        varia
                    | eén reactie
                  | gebruikte tags: coach, loser





zilte luchtspiegelingen

      28 05 10 - 10:59
       
    
oerol 2010 komt er aan en ik heb er enorm veel zin in. het appartement dat de cultuurpodiumonline redactie al een groot aantal jaren betrekt aan de voet van de brandaris is al weer in gereedheid gebracht voor onze komt en alle kaartjes zijn al besteld voor onze drie verslaggevers. we hebben een gevarieerd programma samengesteld met vooral veel voorstellingen op lokatie. dat is immers zo bijzonder aan oerol, de - vaak spontane - interactie tussen cultuur en natuur (die overigens ook wel eens gepaard kan gaan met de nodige ontberingen).het belooft dit jaar weer een geweldig festival te worden met een breed aanbod aan theatervoorstellingen, paspoortvoorstellingen en muziek op het groene strand en de westerkeyn. meer weten? kijk op de speciale oerolpagina van cultuurpodiumonline.
 


mieke |
                ¶ |
        oerol
                    | eén reactie
                  | gebruikte tags: oerol, zilte_luchtspiegelingen





de kneedbare steen

      09 05 10 - 13:19
       
    

studenten van de hku maakten deze documentaire over pottenbakster (en vroegere collega van mij) jorien van heuvel die urnen maakt van keramiek. haar atelier heet de kneedbare steen.
 


mieke |
                ¶ |
        galerie
                    | geen reacties





ouder dan mijn moeder

      07 05 10 - 16:48
       
    
overmorgen ben ik jarig (en niet op de datum die ik altijd opgeef als ik mezelf online moet registreren) en word ik ouder dan mijn moeder ooit geweest is. raar idee, temeer omdat ik nog heel goed het beeld voor ogen kan halen van mijn moeder vlak voordat ze heel plotseling overleed.ik maakte voor de smoederpagina van mugmetdegoudentand een collage van foto's van haar van vroeger. ga naar deze pagina en scroll naar beneden naar de ingezonden foto's. daar vind je haar en haar motto: 'wat sas as dös wat kaans' hetgeen zoveel betekent als 'wat moet je als je doet wat je kunt.'ik vier mijn verjaardag niet echt dit jaar. nou ja, mijn broer, zus, zwager en neven komen, dat natuurlijk wel. en dan heffen we ook nog even het glas op mijn moeder die maar zo kort kon genieten van de tijd waarop ze zich zo had verheugd.de aquarel bij dit artikeltje werd gemaakt dus mijn zus wilma kreunen.
 


mieke |
                ¶ |
        varia
                    | geen reacties





gelijk krijgen is beter dan gelijk hebben

      03 05 10 - 17:14
       
    
vandaag kreeg ik bericht dat ik, in een verschil van mening dat al jaren sleept, in het gelijk ben gesteld (en daarom een leuk bedragje tegemoet kan zien). ik beweerde al jaren dat dit bedrag mij toekwam maar de andere partij was het daar niet mee eens. meer dan eens was dit issue onderwerp van gesprek en we kwamen er onderling niet uit.de rechter die ingeschakeld werd heeft nu vonnis gewezen en heeft in mijn voordeel beslist. ik ben blij! natuurlijk vanwege het geld dat ik tegemoet kan zien en wat mij ook toekomt maar zeker ook vanwege het principe.ik ben niet altijd even enthousiast over het rechtssysteem in nederland en vind dat sommige rechters zich met een jantje van leiden van zaken afmaken. maar deze rechter heeft zijn werk goed gedaan en - belangrijker nog - zich niet laten afleiden door alle ruis waarmee te tegenpartij kwam.
 


mieke |
                ¶ |
        varia
                    | eén reactie





nieuwjaarsconcert van het nbe

      01 01 10 - 18:36
       
    

 


mieke |
                ¶ |
        varia
                    | geen reacties
                  | gebruikte tags: concertgebouw, nbe, nederlands_blazers_ensemble





geen stopcontact of toilet maar...

      26 12 09 - 15:26
       
    
 soms kun je met een foto door iets vanuit een bepaald perspectief te fotograferen de werkelijkheid veranderen. voorwerpen zijn dan niet goed herkenbaar meer en het valt niet mee om de afmetingen ervan te duiden als je er geen voorwerpen bij ziet die bekend zijn qua formaat.dus, hier de uitdaging: het is geen stopcontact en ook geen toilet maar wat is het wel?
 


mieke |
                ¶ |
        varia
                    | eén reactie
                  | gebruikte tags: kerstpakket





koningshuis 2.0

      26 12 09 - 15:10
       
    
ik ben niet de enige die zich - zacht gezegd - verwonderd heeft over de kersttoespraak van koningin beatrix die het niet zo op heeft met de wirtuele wereld (nee, dit is geen typfout, dat zegt ze echt!). “mensen communiceren via snelle korte boodschapjes. onze samenleving wordt steeds individualistischer. persoonlijke vrijheid is los komen te staan van verbondenheid met de gemeenschap. maar zonder enig 'wij-gevoel' wordt ons bestaan leeg. met virtuele ontmoetingen is die leegte niet te vullen; integendeel, afstanden worden juist vergroot”, zei beatrix tijdens haar jaarlijkse toespraak op eerste kerstdag.de majesteit weet overduidelijk niet waar ze het over heeft. zonder de virtuele wereld had ik @sabdesigns, @blommetjemac, @amiek, @berberah, en vele anderen die mij ook irl zeer dierbaar zijn geworden, nooit ontmoet. wie helpt ons koningshuis eens naar een 2.0 update want anders zie ik het somber in voor hun toekomst, in een wereld waarin wij allemaal nog wel communiceren maar zij geen aansluiting meer hebben op wat ons allemaal bezig houdt.lees ook over dit onderwerp bij meisje van de slijterij, lizzz en arjan dasselaar en luister de kersttoespraak online als je hem gemist hebt.
 


mieke |
                ¶ |
        actueel
                    | twee reacties
                  | gebruikte tags: beatrix, kersttoespraak, koningshuis, twitter





appledictee

      26 12 09 - 14:46
       
    

omt's groot appledictee der nederlandse taal from one more thing on vimeo.
 


mieke |
                ¶ |
        varia
                    | geen reacties
                  | gebruikte tags: apple





george, gina & lucy

      18 11 09 - 16:14
       
    
ik heb onlangs een fijne nieuwe tas aangeschaft. eentje van gg&l, een merk dat hier in nederland nog maar op een paar plaatsen te koop is.een nieuwe tas is bepaald geen simpele zaak in mijn geval. ik heb nogal wat eisen. hij moet voldoende ruim zijn, met vakken en vakjes zodat niet alles naar de bodem zakt, handvaten hebben en een schouderriem en er bovendien nog een beetje aardig uitzien. maar gg&l heeft allerlei hele fraaie exemplaren in schitterende kleuren. jammer genoeg is nog niet de hele collectie te krijgen hier maar dat komt vast nog wel.mij bevalt dit exemplaar in ieder geval prima (klik op de foto voor grotere afbeelding)!
 


admin |
                ¶ |
        varia
                    | twee reacties
                  | gebruikte tags: george_gina_lucy, gg&l





nominatieweek in huize miwian

      06 11 09 - 12:08
       
    
het is nominatieweek in huize miwian. aangenaam verrast was ik dat we met cultuurpodiumonline op de lijst staan van de beste 10 weblogs in de categorie kunst, cultuur en entertainment voor de dutch bloggies 2009. daarmee hebben we eens te meer bewezen dat wij - ook na de verhuizing naar de nieuwe url - met ons geweldige redactie een vaste plek hebben veroverd tussen de toonaangevende online media op het gebied van de podiumkunsten. we hopen natuurlijk dat we op 1 december die dutch bloggie mee naar huis mogen nemen maar ook als dat niet gebeurt zijn wij helemaal verguld met onze nominatie (op de foto de dutch bloggie awards ontworpen door luna).maar het kon nog niet op. een dag later werd bekend dat ik samen met vier anderen genomineerd ben voor de scriptieprijs 2009 die volgende week vrijdag wordt uitgereikt in de rai tijdens de nationale carrièredagen. de scriptieprijs is een jaarlijks terugkerend initiatief en een deskundige jury, bestaande uit mensen uit de beroepspraktijk, beoordeelt de scripties op hun bruikbaarheid voor het bedrijfsleven. de genomineerde scripties scoorden het hoogst op de punten innovatie, creativiteit, toepasbaarheid, actualiteit en bruikbaarheid door het mkb. voor de winnaar ligt een bedrag van € 3000 te wachten. daar heb ik - mocht ik het winnen - al een hele mooie bestemming voor bedacht.
 


admin |
                ¶ |
        actueel
                    | drie reacties
                  | gebruikte tags: cultuurpodiumonline, dutch_bloggies, nominatie, scriptie, scriptieprijs





regen

      04 11 09 - 12:56
       
    
voor deze dichters op dinsdag was het niet zo moeilijk. het thema is meteen de titel van onderstaand gedicht van j.h. leopold. de foto maakte ik bij huize doorn van het water in de slotgracht dat door de zachtjes neerdruppelende regen een prachtige textuur kreeg.regende bui is afgedreven; aan den gezonken horizont trekt weg het opgestapelde, de rond- gewelfde wolken; over is gebleven het blauw, het kille blauw, waaruit gebannen een elke kreuk, blank en opnieuw gespannen. en hier nog aan het vensterglas aan de bedroefde ruiten beeft in wat nu weer buiten van winderigs in opstand was een druppel van den regen, kleeft aangedrukt er tegen, rilt in het kille licht. en al de blinking en het vergezicht, van hemel en van aarde, akkerzwart, stralende waters, heggen, het verward beweeg van menschen, die naar buiten komen, ploegpaarden langs den weg, de oude boomen voor huis en hof en over hen de glans der daggeboort, de diepe hemeltrans met schitterzon, wereld en ruim heelal: het is bevat in dit klein trilkristal.
 


admin |
                ¶ |
        dichters op dinsdag
                    | twee reacties
                  | gebruikte tags: didi, huize_doorn





oeroeg

      01 11 09 - 12:51
       
    
o, ik weet het niet, wat ik moet kiezen bij een thema zoals als 'oeroeg'. o, ik weet het niet... daarom koos ik dit keer voor een gedicht van herman de coninck met de titel 'o, ik weet het niet' dat me op de één of andere manier ook nog aan oeroeg doet denken.o ,ik weet het niet,maar besta, wees mooi.zeg: kijk, een vogel en leer me de vogel zien zeg: het leven is een brood om in te bijten en de appels zien rood van plezier, en nog, en nog, zeg iets.leer me huilen, en als ik huil leer me zeggen: het is niets.
 


admin |
                ¶ |
        dichters op dinsdag
                    | geen reacties
                  | gebruikte tags: didi, oeroeg





ziek

      20 10 09 - 22:54
       
    
voor dit thema van didi koos ik voor een gedicht van neeltje maria min uit 1989 met de aansprekende titel 'mijn lichaam wemelt van de streptokokken'. toepasselijker kan het bijna niet.mijn lichaam wemelt van de streptokokkenik schud en steiger. hoger stijgt de koorts.kijk: 40.5, 6, 7 enzovoorts. terwijl ik lig te ijlen vrees ik brokkenals ik niet snel de dokter komen laat.ze gaan hem bellen. hij komt aangestevenden buigt zich over mij. ik lijk nog levend maar godverdomme, het is toch te laat.een spiegeltje verschijnt boven mijn mond. ik zie geschrokken dat het niet beslaat. ik heb het goed bedoeld maar ben bezweken.het zal de nieuwe dokter danig stekendat ik vandaag zijn tiende ben die gaat. zo komt zijn zaakje nooit eens van de grond.
 


mieke |
                ¶ |
        dichters op dinsdag
                    | vier reacties





najaar

      17 10 09 - 21:21
       
    
zie nu net dat ik didi 108 heb overgeslagen dus die ga ik nog een keertje doen binnenkort. maar nu eerst nr. 109 waarvoor ik een gedicht koos van jan wolkers met dezelfde titel als het thema.najaarsoms zie ik dingen bewegendie onbewogen zijn,als roestvlekken op bladerendie wegtrekken als spinsels.een engel fluistert in mijn oor,een telefoonnummerdat is niet te ontcijferen.de vershoudfolievan ons levenwas al vergaan.zoals we ooit begonnen,op voetzolen van mos:daar stond het riet,de danseressen van de gele lis,de wilde roos,het schors als fronsen.het snoer van zeekraalverbrokkelde tot grind.een web van schrijnend zilvereen glasdraad snijdend door het blauw,die het uitspansel verdeelttot stellingen van asvan uitgestrooid gebeente.
 


mieke |
                ¶ |
        dichters op dinsdag
                    | geen reacties





nieuwe dichtbundel van thomas möhlmann

      02 10 09 - 15:43
       
    
 onlangs zag de tweede dichtbundel 'kranen open' van mijn vriend thomas möhlmann (1975) het levenslicht. thomas is n naast dichter ook nog poëziemedewerker van het nlpvf, hoofdredacteur van poëzietijdschrift awater en redacteur van literatuursite www.literairnederland.nl. zijn debuutbundel de vloeibare jongen verscheen in 2005 bij uitgeverij prometheus. de vloeibare jongenna zijn versleten tooi en kleed te hebbenafgelegd, heeft hij zich licht gebukt gehurktbij de rivier gevoegd. terwijl de veren drogenvouwthijzijnkleinewoordentot bootjes, worden goedgevormde zinnenin liefdevolle stomheid nagestaard.opstaan, geleidelijk vaste vorm verliezennu en wachten tot hij zich tussen de dunnewanden van zijn huid als in een aangestotenvissenkom wiegen kan.aan de oppervlakte van zijn onderarmplaatst hij het lijfje van een vogelom vlak voordat hij wegspoelteen zelfbedacht geheim in te bewaren.www.thomasmohlmann.nl
 


mieke |
                ¶ |
        gedichten
                    | eén reactie





dans

      30 09 09 - 23:18
       
    
dit keer een mooi thema waarvoor ik een gedicht koos van huub beurskens over dansende muggen aan de waterkant. de foto maakte ik jaren geleden bij een amateur flamenco voorstelling.dans aan de waterkantzoals cuyps koeien niet hun boeren toebehoren maar het ochtendgloren en later op de dag weer het onmelkbaar gloeiend gouden vervloeien, van hun ruggen, in hun stille spiegeling terug, zo zijn muggen aan de waterkant begonnen met dansen, verzonnen door de dansbaarheidslust van een schijnbaar zuchtjesloze zomeravondlucht.
 


mieke |
                ¶ |
        dichters op dinsdag
                    | geen reacties





crisis

      30 09 09 - 18:04
       
    
het chinese karakter voor crisis wei ji omvat twee betekenissen: bedreiging èn kans. beide polen zijn in iedere crisis aanwezig. een crisis kan uiteindelijk leiden tot destructie, stagnatie en verbittering maar ook tot groei, beweeglijkheid, verrijking en nieuwe kansen. het vervelende is dat je dat laatste niet altijd ziet als je er midden in zit. toch blijkt vaak achteraf dat je van de grootste crisissituaties in je leven ook veel hebt geleerd.
 


mieke |
                ¶ |
        varia
                    | eén reactie
                  | gebruikte tags: crisis, wei_ji





polder

      30 09 09 - 17:45
       
    
mijn eerste ingeving bij het thema polder voor deze didi is het gedicht van hendrik marsman dat ik al kende op de lagere school waar we het in ons schrift met bijzondere wetenswaardigheden moesten schrijven. ik denk dat de meesten van jullie het wel kennen. de foto maakte ik op de zaanse schans een aantal jaren geleden.herinnering aan holland?denkend aan holland?zie ik breede rivieren?traag door oneindig?laagland gaan,?rijen ondenkbaar?ijle populieren?als hooge pluimen?aan den einder staan;?en in de geweldige?ruimte verzonken?de boerderijen?verspreid door het land,?boomgroepen, dorpen,?geknotte torens,?kerken en olmen?in een grootsch verband.?de lucht hangt er laag?en de zon wordt er langzaam?in grijze veelkleurige?dampen gesmoord,?en in alle gewesten?wordt de stem van het water?met zijn eeuwige rampen?gevreesd en gehoord.mijn eerste ingeving bij het thema polder voor deze didi is het gedicht van hendrik marsman dat ik al kende op de lagere school waar we het in ons schrift-met-bijzondere-wetenswaardigheden moesten schrijven. ik denk dat de meesten van jullie het wel kennen. de foto maakte ik op de zaanse schans een aantal jaren geleden (klik voor vergroting).herinnering aan holland denkend aan holland zie ik breede rivieren traag door oneindig laagland gaan, rijen ondenkbaar ijle populieren als hooge pluimen aan den einder staan;en in de geweldigeruimte verzonkende boerderijenverspreid door het land,boomgroepen, dorpen,geknotte torens,kerken en olmen in een grootsch verband.de lucht hangt er laagen de zon wordt er langzaam in grijze veelkleurigedampen gesmoord, en in alle gewestenwordt de stem van het water met zijn eeuwige rampengevreesd en gehoord.
 


mieke |
                ¶ |
        dichters op dinsdag
                    | eén reactie
                  | gebruikte tags: didi, polder, zaanse_schans





vergeten

      23 09 09 - 17:58
       
    
voor dichters op dinsdag nr 106 een gedicht van judith herzberg.zij schildert wat zij niet kan etenniet kan bezitten niet beschrijven.zij schildert wat niet stil blijftzitten niet gelijk blijft nietverandert. zij schildert wat zijniet kan kweken niet kan vangenniet vergeten. zij schildertwat zij niet kan raden pakkenof begrijpen. wat ze nietomhelzen kan verwennenof verwijten. verwaarlozen,laten verwilderen. omhakken,verscheuren. verbranden.betreuren. zij schildertwaar zij niet van slapen kanwat ze zich niet herinnert,niet in kleur. wat zij niet zingenkan niet juichen.het onomlijnde blijftonomlijnbaar lokken. 
 


mieke |
                ¶ |
        dichters op dinsdag
                    | eén reactie
                  | gebruikte tags: didi, graf, kerkhof





over de grens

      21 09 09 - 14:19
       
    
door dit thema 'over de grens' koos ik het prachtige lamento van remco campert. de foto bij dit artikel maakte ik in zeeland, op de grens van land en water of land en lucht zo je wilt.lamentohier nu langs het lange diepe waterdat ik dacht ik dacht dat je altijd maardat je altijd maar hier nu  langs het lange diepe waterwaar achter oeverriet  achter oeverriet de zondat ik dacht dat je altijd maar altijd dat altijd maar je ogen  je ogen en de luchtaltijd maar je ogen en de luchtaltijd maar rimpelend  in het water rimpelend dat altijd in levende stiltedat ik altijd zou leven in levende stiltedat je altijd maar  dat wuivende oeverriet altijd maar langs het lange diepe water  dat altijd maar je huiddat altijd maar in de middag je huidaltijd maar in de zomer in de middag je huid dat altijd maar je ogen zouden brekendat altijd van geluk je ogen zouden brekenaltijd maar in de roerloze middag langs het lange diepe water  dat ik dachtdat ik dacht dat je altijd maardat ik dacht dat geluk altijd maar dat altijd maar het licht roerloos in de middagdat altijd maar het middaglicht  je okeren schouderje okeren schouder altijd in het middaglicht dat altijd maar je kreet  hangendaltijd maar je vogelkreet  hangendin de middag  in de zomer  in de lucht dat altijd maar de levende lucht dat altijd maaraltijd maar het rimpelende water de middag je huidik dacht dat alles altijd maar ik dacht dat nooit hier nu langs het lange diepe water dat nooitik dacht dat altijd dat nooit dat je nooitdat nooit vorst dat geen ijs ooit het water hier nu langs het lange diepe water dacht ik nooitdat sneeuw ooit de cipres dacht ik nooitdat sneeuw nooit de cipres dat je nooit meer
 


mieke |
                ¶ |
        dichters op dinsdag
                    | twee reacties
                  | gebruikte tags: didi, grens, lamento, zeeland





op reis

      12 09 09 - 16:48
       
    
de reizigsterachter de deuren stelt?zich de wet die hem?aan mij bindt, maar?achter het behang??wacht wat blijft als ik?wegga: hij hoort mijn?stilte als een vonnis?aan, langs mijn wang??verglijden zijn handen?als rimpels op stilstaand ?water: nooit blijf ik lang??de zinkende stenen?staan als avondkoffers?gepakt in de gang.??------------------------------?uit: vrouwenvertrekken', 2004.een beetje laat maar toch niet minder graag gedaan nog een gedicht voor dichters op dinsdag en dit keer dus op zaterdag. een gedicht van kris pint uit de bundel vrouwenvertrekken', 2004 is mijn bijdrage voor dichters op dinsdag aflevering 104 met het thema 'op reis'. de foto maakte ik vorig jaar op de parade tijdens de voorstelling lost & found van glazen kin.de reizigsterachter de deuren steltzich de wet die hemaan mij bindt, maarachter het behangwacht wat blijft als ikwegga: hij hoort mijn stilte als een vonnis?aan, langs mijn wangverglijden zijn handen als rimpels op stilstaand  water: nooit blijf ik langde zinkende stenen staan als avondkoffersgepakt in de gang.
 


mieke |
                ¶ |
        dichters op dinsdag
                    | eén reactie
                  | gebruikte tags: didi, glazen_kin, koffer, parade, reis





hoe ik 's morgens langs het huis loop

      06 09 09 - 18:16
       
    
wie mij 's morgens in alle vroegte de achterdeur van mijn huis ziet verlaten richting de poort naar de straat moet wel denken dat er een steekje los zit bij mij. ik loop namelijk heftig zwaaiend met mijn armen van links naar recht over het pad langs het huis. dat doe ik niet het hele jaar maar in dit seizoen wel. het is namelijk spinnentijd. ze spinnen in een mum van tijd de meest prachtige en gigantische creaties dwars over het pad van de schutting naar het huis en terug. en met een beetje pech loop je - als je niet met je armen zwaait om alle webben op voorhand weg te maaien met je hoofd in zo'n web of sta je oog in oog met zo'n kanjer.het fraaie exemplaar op de foto woont aan de buitenkant van het badkamerraam waar ik hem 's nachts tegen het melkglas dat verlicht wordt door de lantaarnpaal zijn prooien zie verschalken. voor de foto - die 's morgens werd genomen - wilde hij wel even poseren.
 


mieke |
                ¶ |
        varia
                    | twee reacties
                  | gebruikte tags: huis, spin, tuin, web





snow leopard

      04 09 09 - 11:49
       
    
is het geen pláátje, deze snow leopard die zijn naam leent aan het allernieuwste macosx? ik heb het nieuwe systeem zojuist geïnstalleerd en mijn computer loopt weer als een zonnetje. ik moet zeggen dat ik even wat problemen had om mijn printer aan de gang de krijgen maar dank zij snelle en deskundige hulp via twitter is dat ondertussen ook in orde gekomen. de winter mag komen, mijn snow leopard en ik zijn er klaar voor!
 


mieke |
                ¶ |
        gadgets
                    | eén reactie
                  | gebruikte tags: mac, twitter





laat

      01 09 09 - 19:56
       
    
totaal witte kamerlaten wij nog eenmaal de kamer wit maken?nog eenmaal de totaal witte kamer, jij, ik??dit zal geen tijd sparen, maar nog eenmaal?de kamer wit maken, nu, nooit meer later??en dat wij dan bijna het volmaakte napraten?alsof het gedrukt staat, witter dan leesbaar??dus nog eenmaal die kamer, de voor altijd totale?zoals wij er lagen, liggen, liggen blijven?witter dan, samen -voor deze didi 102 koos ik een gedicht van gerrit kouwenaar dat gaat over een totaal witte kamer. de foto bij dit gedicht maakte ik in het centraal museum in utrecht.totaal witte kamerlaten wij nog eenmaal de kamer wit makennog eenmaal de totaal witte kamer, jij en ikdit zal geen tijd sparen, maar nog eenmaalde kamer wit maken, nu, nooit meer lateren dat wij dan bijna het volmaakte napratenalsof het gedrukt staat, witter dan leesbaardus nog eenmaal die kamer, de voor altijd totale zoals wij er lagen, liggen, liggen blijvenwitter dan, samen... 
 


mieke |
                ¶ |
        dichters op dinsdag
                    | twee reacties
                  | gebruikte tags: didi, laat





tweet

      25 08 09 - 06:53
       
    
een uitdagend thema deze week voor didi. even beving mij de aanvechting zelf aan het dichten te slaan maar tijdgebrek stak daar een stokje voor. jammer, want het maken van een gedicht van 140 tekens, dat is pas echt een uitdaging! daarom voor dit thema hier een gedicht van bert schierbeek uit de bundel vlucht van de vogel (1996).vlucht van de vogel soms op een vleugje windsoms in een stormvliegen zij op een wolk van vogelsvoor de zonwelke dromenbevliegen de vogelsdat zij zichlichtvaardigin zoveel luchtbegeven
 


mieke |
                ¶ |
        dichters op dinsdag
                    | acht reacties
                  | gebruikte tags: didi, twitter, vogel





prinsengrachtconcert 2009

      24 08 09 - 21:42
       
    
samen met rosalie toog ik afgelopen zaterdag naar amsterdam om er het prinsengrachtconcert 2009 bij te wonen. omdat we voor cultuurpodiumonline aandachtl aan het concert zullen besteden hadden we persaccreditatie en mochten we het concert volgen vanaf de kade voor het chique pullitzer hotel.hoofdgast was de sopraan danielle de niese die zich op sprankelende wijze van haar taak kweet. wat een geweldige zangeres en wat een performance! dat amsterdam net zo enthousiast was over haar als zij over amsterdam moge blijken uit het feit dat ze een amsterdamse vlag aangereikt kreeg van één der toeschouwers waarmee ze het slotlied 'aan de amsterdamse grachten' nog wat extra kracht bij zette.
 


mieke |
                ¶ |
        muziek
                    | eén reactie
                  | gebruikte tags: amsterdam, prinsengrachtconcert









over
this is the 'bare bones' template for 
    pivotx. 
    it's not much to look at, but it's a good start to
    write your own templates. it contains most of the usual tags you'd like to
    have in a template, with a minimum of css/html.
 you can change this text by editing the file '_sub_about.tpl' 
    in your pivotx/templates/bare_bones/ folder. you can do this by directly editing the file, 
    or you can go to 'manage media' » 'templates' in the pivotx interface.
 
pagesadd some pages here, or start a new chapter.over mij
elders op het web
ook leuk
dichters op dinsdag

laatste reacties

dinges




archieven


archieven








categorieën



links

the pivotx website
the pivotx forums
get pivotx help


    to change the links in this list, edit the file '_sub_link_list.html' in 
    your pivotx's templates folder. you can do this by directly editing the file, or 
    you can go to 'manage media' » 'templates' in the pivotx interface.
 
zoek!

zoek naar woorden die op deze website gebruikt zijn in berichten of pagina's.
zoeken naar:






this is the footer.



